\section*{Podsumowanie}

W ramach projektu zaproponowano klasyfikatory sygnału $EKG$ opierające się na metodach $KNN$ i $ENN$. Zbudowano prototypy algorytmów w języku $Matlab$ a następnie zaprojektowano kompatybilną z prototypami aplikację w języku $C++$. Przeniesienie części algorytmicznej było możliwe dzięki wykorzystaniu bibliotek wspierających obliczenia na wektorach i macierzach. 

Przeprowadzono szereg testów mających na celu zbadanie skuteczności działania algorytmów oraz wyznaczono wskaźniki czułości i swoistości klasyfikatorów. Na podstawie uzyskanych wyników przyjęto większą użyteczność klasyfikatora $KNN$ w omawianym zadaniu. Średnia skuteczność jest wyższa o kilka punktów procentowych względem $ENN$ przy kilkukrotnie niższej złożoności czasowej aplikacji. Algorytm $ENN$ pozwolił jednak na zwiększenie skuteczności klasyfikacji w przypadku klas o niewielkiej liczności w zbiorze uczącym. Dla części zbiorów testowych działanie algorytmu powodowało sklasyfikowanie wektorów jako \textit{False Negative}. W pewnych zdaniach klasyfikacji zjawisko to może być niedopuszczalne, zmniejszając przydatność klasyfikatora.

Badane metody klasyfikacji mogą pracować równolegle na jednym zbiorze uczącym, co pozwala na wykorzystanie technik programowania na systemy wieloprocesorowe. Wykorzystany w ramach projektu interfejs $OpenMP$ pozwolił na kilkukrotne zmniejszenie czasu potrzebnego na analizę zbioru testowego względem aplikacji jednowątkowej. Dalszą poprawę wydajności mogłoby dać wykorzystanie biblioteki $OpenCL$ lub pokrewnej.

Przydatność zaprojektowanych klasyfikatorów nie jest ograniczona do zadania klasyfikacji sygnału $EKG$. Algorytmy zbudowane zostały w sposób uniwersalny, umożliwiając ich użycie również do zbiorów danych opisujących inne zjawiska.
